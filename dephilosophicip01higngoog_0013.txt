8 , DE PHILOSOPlllCl Pounnata

culo de Portica vix poetae nomen Empedocli con·
cedat (1). Unde, ni fallor, Bolaeus noster, veterum
studiosissimus imitator, in uberiore ac rectius ordi·

nata poematum enumeratione, de poesi philosophica
. omnino tacet, ita ut non Empedoclem tantum, sed
et Lucretium plane ignorare videatur.

Esse tamen aliquam philosophici poematis natu·
ram, quanquam summi viri eam e poesis finibus
velut exsulare jusserint, quis nunc neget? Quum
veteres θεωρητικῶς potissimum quaestiones hujusmodi
habeant, nos ἱστορικῶς, nil mirum si de multis rebus
aliter atque ipsi docuerunt judicamus. llli quid esse
possit aut debeat, certis principiis inducti, quae, ut
vera sint, forte angustiora merito videantur, inqui·
rebant, nos quid sit atque fuerit. Unde recte conclu·
ditur, ut post Homerum epicum carmen, post AEschy-
lum Sophoclemquc tragoediam, sic et post Lucre·
tium poema philosophicum, licet minus omnibus
numeris absolutum, et esse et haberi. Ex altera au·
tem via possumus in alteram rursus ingredi, quaerere
videlicet quale sit, ratione judice, hoc carminis genus, ·
quibus legibus parere debeat, quibus virtutibus verae
poesi sese ascribat, quibus vitiis ab ea excludatur.

(l) Οὐδὲν δὲ κοινόν ἐστιν Ὁμήρῳ καὶ Ἐμπεδοκλεῖ πλὴν τὸ μέτρον·
διὸ τὸν μὲν ποιητὴν δίκαιον καλεῖν, τὸν δὲ φυσιολόγον μᾶλλον ἢποιη-
τήν. Poet. l. In alio autem ac maxime desiderando Περὶ Ποιη-
τῶν libro, teste Diogene, longe alia scripserat: 'On καὶ ὁμηρι-
κὸςὸ Ἐμπεδοκλῆς, καλ δεινὸς περὶ τὴν φράσιν γέγονε, μεταφορικός τε
dtr, καλ τοῖς ἄλλοις περὶ ποιητικὴν ἐπιτεύγμασι χρώμενος. Diog. Laert.
vul, 57. De qua judicii inconstantia, si ambo loci vera Aristo·
talis sunt, alii viderint.

 

